Ungdom 1

<|2024-10-17 torsdag|>

Minnesanteckningar vid inskrivningssamtal

Info till uppföljningsramverk:
Kom till Sverige <|2018|>

<|Tigrinya, Arabiska|>
Svensk medborgare
Har inga barn

<|Samuels|> situation idag:
Har fått omfattande stöd från sin handledare när han bodde i ett <|stödboende|>, har redan
mottagit en stor del av det stöd vi ger andra, samt kommit långt i förberedelserna för att leva
självständigt.

Bor idag i ungdomslägenhet, förstahandskontrakt från <|Göteborgs|> stads
bostadsförmedling, 3 år.
Redan påbörjat tredje året, <|ekonomiprogrammet|>, på gymnasiet.
Hade sommarjobb på <|Max|> förra året och i år hos <|Postnord|>. Vill jobba på café och
restaurang framöver vid sidan av studier.

Inget körkort, men vill söka stöd från CSN för att ta körkort och köpa bil.

<|Samuel|> vill ha hjälp med att:
- Söka jobb
- Skolan
- Läxhjälp (blev informerad om att vi har läxhjälp på kontoret varje onsdagskväll)
- Kontakt med vården

Till <|Emma/Sara|>:
<|Samuel|> bad om att träffa en stödperson regelbundet minst en gång varannan vecka,
och att han tar gärna stöd på flera livsområden, jag tar upp att jag tänker att han redan
kommit ganska långt. Han säger att han kan tänka sig att fler saker kan dyka upp han vill ha
hjälp till utom det som är nämnt ovan. Så jag tänker att vi börjar med en stödperson och så
får vi se hur behovet utvecklas. Jag lyfte också alternativet att man kan ta hjälp av oss
samordnare om det bara handlar om punktinsatser, ett par tillfällen innan han känner sig
nöjd, men han insisterar att han behöver stöd över tid med en dedikerad stödperson. Han
föreslog själv att träffa någon av er för att söka jobb när jag är borta om vi inte hinner matcha
med stödperson just nu.

Det vi gjorde på vår träff var:
- Delar av basmätningen + samtalet ovan
- Redde ut lite kring att boka vård och rehabilitering, ringde trafikskolan
- Kollade lite på caféer som han vill jobba på, och registrerade honom där och gick igenom
vad han behöver titta mer på innan han ev. börjar jobba där (han föredrar att jobba på ett
café än snabbmatsrestauranger)

---

Ungdom 2

Handlingsplan - Information om situation

<|Zinet|> är 20 år och bor i dagsläget på <|ungdomslägenhet Rikshem|> men har behov att
hitta egen lägenhet lite längre fram.

Hon får CSN idag men vill börja jobba på deltid medan hon pluggar, vill gärna jobba på
kontor med t.ex. administration

<|Zinet|> går på komvux och hon vill framför allt få stöd inom bostad men hon har svårt att få
motivation till skolan ibland samt att planera sin vardag. <|Daniela|> ska vara med i samtal
med skolan. <|Zinet|> har eventuellt <|ADHD|>, hon har besökt läkare och utredning pågår,
ingen diagnos ännu, <|Daniela|> följer upp detta. <|Zinet|>får läxhjälp i skolan i dagsläget,
men mindre stöd med planering. Vi har synkat med skolan så vi kan stödja med olika saker.

följande: <|Erika|> hjälper och stöttar med planering och skolan medan <|Daniela|> hjälper
och stöttar med jobb, bostad och hälsa. <|Zinet|>, <|Daniela|> och <|Erika|> jobbar
tillsammans för att komma närmare i målet att bli självständigt, att till slut kan <|Zinet|>
kan helt själv sköta kontakt med vården, skolan, bostadsföreningen, mm.

---

familj 1

<|2024-10-18 fredag|>

Månadsrapport: September
De långsiktiga målen ni arbetar mot: självständighet och självförsörjning, stöd till pappa
och indirekt till syskonen som också är nyanlända

Vad har ni arbetat med tillsammans senaste månaden och hur har det
gått? (Exempelvis utifrån de olika livsområdena, dela upp och beskriva träffarna var för sig
eller egna rubriker):

Ekonomi

Återkrav CSN

I slutet av maj fick <|T|> brev från CSN om att han är återbetalningsskyldig pga. felaktiga
utbetalningar under 2023. Sammanlagt har <|T|> fått ca 20 000 kr i CSN under 4 månader
under 2023. Nu i efterhand har det blivit att <|T|> tjänat för mycket på sitt extrajobb under
samma period och att han egentligen inte haft rätt till dessa utbetalningar. Med hjälp av
<|Matilda|> formulerade vi ett mejl och argumenterade för att han borde ha rätt till stödet i
den situationen. Samma argumentation kan användas i ett överklagande lite senare om det
blir aktuellt. Jag har kontaktat Advokatjouren och frågat Stadsmissionen om det finns någon
som kan hjälpa till med att överklaga eventuellt beslut om återbetalning. Fick några
kontakter som jag ska kolla vidare.

Pensionsmyndigheten

Jag ringde upp handläggaren på Pensionsmyndigheten om pappans situation -
pensionsålder för pappan är <|65|>, och han är idag <|63|>, så han kan inte söka pension
än. Det är dock tveksamt att han kan få beviljat vad som kallas för Garantipension när det
blir dags, pga. Att han inte bott i Sverige tillräckligt länge. Men vi rekommenderar att han
ändå ska lämna in en ansökan. Om han inte har rätt till garantipension, då blir det aktuellt
att söka för äldreförsörjningsstöd. Detta är något som Pensionsmyndigheten sköter också.

Är det något/några livsområden ni inte arbetar med? Varför? (Exempelvis beskriva vad
som prioriterats i arbetet och vad som planeras göras längre fram eller om det är något som
står i handlingsplan som inte längre är aktuellt eller som ni väntar med)

<|T|> har mycket i skolan och vill satsa mer på sin framtidsplan, men pga att han behöver
jobba och stödja sina föräldrar samtidigt, så är känslan att man inte hinner med något stark.
Han tycker att SOS redan kan avlasta honom mycket gällande stöd till föräldrar, så han

hinner fokusera mer på sig själv. Han har nu lämnat in ansökan till tre olika arbetsgivare för
sommarjobb och haft samtal med skolan kring planering framåt, vilket ska följas upp av
<|Anna|> regelbundet.

Finns det några utmaningar i ert arbete?

<|pappan|> har ibland svårt att förstå kontexten, även om vi har bokat tolk på arabiska. Det
vore bättre om han kunde få en egen stödperson som talar arabiska och kan förklara
kontexten på en mer detaljerad nivå. Just nu är ekonomi och juridiskt stöd samt att få
vardagen att fungera huvudfokus, men på sikt har pappan uttryckt önskemål om att få ett
mer långsiktigt boende samt utforska fritidsaktiviteter för att kunna träffa fler människor,
när de mest akuta behoven är under kontroll.

---

Ungdom 3

Avstämning med <|Lisa|>:

• <|Lisa|> är sjukskriven en vecka till på grund av sömnsvårigheter och trötthet. Hon
ska träffa läkare igen inom kort för att se hur hon mår och om medicinen har
fungerat, och därefter avgörs om sjukskrivningen behöver förlängas. Men hon tycker
att hon mår lite bättre nu jämfört med när problemen började.

• Hon har också börjat motionera igen. Hon har ju längtat länge att gå tillbaka till sin
friidrottsträning, men läkaren har varit noga med att hon inte ska träna för mycket,
för fort. Men nu har hon fått grönt ljust på att påbörja träningen, men kortare tid varje
gång.

• Hon är också i samtal med sin läkare kring stress och ångest, och ska fortsätta med
KBT ett tag till. Vid inskrivning pratade vi om PM+ stöd från ungdomsprogrammet,
men eftersom hon har fått rätt stöd hos vården har vi landat i att PM+ inte är aktuellt
för henne just nu. Hon har en bra relation med sin familj och sina vänner, och vågar
prata om sina känslor med dem. Hon känner att stödet från vården samt det sociala
nätverket fungerar tillräckligt bra, och hon önskar inget mer psykosocialt stöd från
UP.

• <|Lisa|> ska efter sommaren flytta från <|Stockholm|> till <|Örebro|> på grund av
studier. Hon får bo i en studentbostad och behöver inget stöd med det, men vi ska
höras ett par veckor innan hon flyttar för att kolla om hon behöver hjälp med
planeringen av flytten. Det kommer att bli svårare att träffas regelbundet efter att
hon har flyttat. Därför önskar hon att avsluta programmet runt sommaren, samtidigt
som hon håller kontakten med samordnaren ifall det uppstår enstaka tillfällen där
hon behöver stöd.
